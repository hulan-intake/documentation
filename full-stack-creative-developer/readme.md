# Full-Stack Creative Developer

Hallo en welkom bij je Hulan intake!

Deze opdracht is bedoeld om je wat beter te leren kennen en te zien wat je in huis hebt. Het is de bedoeling dat je hier een aantal uurtjes aan werkt. Je bent helemaal vrij om dit aan te pakken zoals jij wilt.

Maar let op, er zijn een aantal dingen waar je je aan moet houden. Zo is het verplicht dit project te schrijven in React door middel van TypeScript op basis van onze Boilerplate. Het is toegestaan om externe modules te gebruiken, maar vergeet niet om ook te laten zien wat je kan - en vergeet je bundle size niet üòè.

We noemen het niet voor niets creative developer. We hebben een huisstijlhandboek voor je klaar staan met een aanstal stijl-regels. Hier moet je je aan houden, maar veder ben je volledig vrij in het opmaken en ontwerpen van de visual- en user experience design. Iets moois is voor ons net zo belangrijk als iets werkends, verras ons met je creativiteit!

## De opdracht

Vandaag speelt Hulan niet de uitvoerder, maar de klant. We hopen dat je ouder dan 18 bent, want je gaat aan de slag voor ons gloednieuwe product... Hulan Bier!

Jij gaat werken aan een mobile-first web-applicatie waar de product houder van Hulan Bier op kan inloggen om onze brouwers en biertjes te kunnen beheren. In de web-applicatie kunnen brouwers en biertjes worden ingezien, toegevoegd, bewerkt en worden verwijderd. Ook moet je kunnen aangeven welke brouwers welke biertjes verkopen.

We hebben het een en ander al voor je klaar gezet. Meer informatie vindt je in de wire-frame, huisstijlhandboek en API documentatie. Op basis van deze documenten kun je te werk gaan. De Assets bevatten een icoontje voor bier en het lettertype. Je krijgt van ons de credentials om in te loggen op de API.

De web-applicatie moet voorzien worden van minimaal de volgende onderdelen. Hier mag je zelf natuurlijk dingen aan toevoegen en zelf bepalen hoe je deze aanpakt.

- Een mobile-first web-applicatie
- Inloggen door middel van credentials
- Een overzicht van alle brouwers waar je deze kan aanmaken, bewerken en verwijderen
- Een overzicht van alle biertjes waar je deze kan aanmaken, bewerken en verwijderen
- Een manier om biertjes aan brouwers die deze gaan verkopen te koppelen

Stuur een linkje van je fork naar developer@hulan.nl.

Veel succes! üç∫
